+++
title = "Roborovskio žiurkėnai"
description = "Kalbėsime apie pačius mažiausiosius, jų charakterį, išvaizdą ir dar daugiau."
date = "2019-05-18T12:00:00+03:00"
teaser_image = "img/roborovski-jar.jpg"
useful_links = ["https://www.wideopenpets.com/everything-need-know-roborovski-hamster/", "http://www.roborovski.net/info.html"]
tags = ["Žiurkėnų rūšys", "Roborovskiai"]
+++ 

Vienas mažiausių ir greičiausių iš naminių žiurkėnų yra Roborovskio žiurkėnas, kartais vadinami tiesiog Robo žiurkėnais. Šiuos mažus ir greitus išdykėlius Kinijoje pastebėjo V. Roborovskis. Tuo metu šie mažyliai dar gyveno dykumose ir savo urvelius kasėsi iki 2 metrų gylyje po smėliu, o per vieną vakarą galėdavo nubėgti iki 160 kilometrų. 

Po beveik 80 metų nuo Robo žiurkėnų atradimo, jie buvo pastebėti Rusijos zoologijos soduose. Galiausiai iš Rusijos žiurkėnai paplito po visą Europą.

{{< figure src="/blogas/img/roborovski-1.jpeg" target="_blank" caption="Įprastos kailio spalvos Roborovskio žiurkėnas" attr="(nuotraukos šaltinis)" attrlink="http://veterinary-online.blogspot.com/2013/12/Roborovski-hamster-Breeding-roborovski-hamster-3.html" >}}

### Kaip atrodo?

Roborovskio žiurkėnai gimsta vos poros centimetrų ilgio, o užaugę gali siekti iki 4.5-5 centimetrų ir sverti apie 20-25 gramus. Dėl savo mažo dydžio patartina šios veislės graužikus laikyti akvariumuose nes jie gali lengvai prasmukti pro narvelio groteles.

Viena išskirtinė Roborovskio žiurkėnų savybė tai dvi dėmelės esančios virš gyvūnėlio akių, kurių dorma primena antakius. Gamtoje randami žiurkėnai yra smėlio spalvos nugaros kailiuku ir baltą papilvę. Tačiau šiomis dienomis jų galima rasti pačių įvairesnių: baltų, su rusvais lopinėliais, šviesaus snukučio ir kitokių.

{{< figure src="/blogas/img/roborovski-2.jpg" target="_blank" caption="Roborovskis išmargintas tamsiais lopinėliais" attr="(nuotraukos šaltinis)" attrlink="http://animalscene.ph/2018/01/24/rooting-for-the-roborovski/" >}}

### Charakterio sąvybės ir gyvenimo būdas

Šie mažyliai yra labai socialūs ir draugiški savo gentainiams. Jei nuo mažens auginami grupelėmis po kelis jie pradeda miegoti visi kartu viename guolyje. Argi tai ne miela 🥰 Graužikai yra neapsakomai judrūs ir smalsūs, tad šeimininkui gali būti sunku juos pagauti. Tinkamai maitindamiesi, gaudami pakankamai veiklos ir gyvendami tinkamose salygose šie pūkų kamuoliukai gali gyventi  nuo dviejų su puse iki keturių metų amžiaus.

Nors ir draugiški tarpusavyje, žmonėms su šiais išdykėliais gali būti sunku sutarti. Ne taip, kaip kitos naminių žiurkėnų rūšys, Roborovskiams nelabai patinka būti laikomiems rankose ar glostomiems. Dėl to jie gali pasirodyti baigštūs, drovūs ir pradėti slapstytis nuo šeimininko. Geriau jau leisk jiems smagiai pažaisti tarpusavyje, kol tu tuo tarpu gali pažiūrėti būdamas už narvelio ribų.
