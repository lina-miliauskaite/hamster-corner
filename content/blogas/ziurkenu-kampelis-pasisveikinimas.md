+++
title = "„Žiūrkėnų kampelis“ pasisveikinimas"
description = "Trumpas pristatymas – kas yra “Žiurkėnų Kampelis”"
date = "2019-05-03T12:00:00+03:00"
layout = "blogas"
teaser_image = "img/hamster.jpg"
+++

Sveiki visi atvykę į “Žiurkėnų kampelį”. Vietą kur gali rasti visą reikiamą informaciją apie žiurkėnus, jų auginimą ir priežiūrą. Jei planuoji įsigyti naują augintinį arba pradžiuginti jau turimą pūkuotąjį draugą, esi tinkamoje vietoje.

### Susipažinkime

Mano vardas Lina  ir aš myliu žiurkėnus, manau, ne ką mažiau nei kiekvienas rūpestingas žiurkėnų augintojas. Šiuo metu dirbu internetinių svetainių dizainere, laisvalaikiu auginu gėles po savo buto langu.

Esu auginusi vieną Džiungarijos žiurkėną vardu Pinkis. Jis buvo vienas mieliausių mano sutiktų graužikų. Jis buvo mano pirmasis augintinis, mano mokytojas ir linksmintojas. Mylėjau ir rūpinausi juo iki pat paskutiniosios jo gyvenimo dienelės. Norėjau jam suteikti tiek pat laimės, kiek ir jis suteikdavo man.

Pinkis mane daug ko išmokė, parodė kaip gyvena žiurkėnai. Maniau jog tinkamai juo rūpinausi… bet klydau.  Norėdama pasimokyti  iš savo darytų klaidų ir norėdama informuoti visus auginančius ar planuojančius auginti žiurkėnus nusprendžiau sukurti “Žiurkėnų kampelį”.

### Kas yra “Žiurkėnų kampelis”?

Tai vieta kur bus surenkama visa reikiama informacija apie žiurkėnų auginimą, jų priežiūrą, reikiamas priemones ir kita. Kadangi žiurkėnai  dažnai perkami vaikams, kaip pirmasis jų augintinis, visa pateikiama informacija bus parašyta lietuvių kalba. Taip net ir patys mažiausieji galės susipažinti su visa reikiama informacija apie jų naująjį šeimos narį.

### Turi klausimų, į kuriuos neradai atsakymo?

“Žiurkėnų kampelis”  –  naujas mano asmeninis projektas, tad ne nuostabu jog ne visa informacija gali būti rasta. Jei iškilo klausimas į kurį nerandi atsakymo visuomet gali parašyti man laišką ar palikti komentarą po straipsniu. Pasistengsiu atsakyti kiekvienam žiurkėnų mylėtojui.

Tai tiek apie mane. Tikiuosi visi gražiai sutarsim ir drauge džiuginsime savo žiurkėnus.  :)

