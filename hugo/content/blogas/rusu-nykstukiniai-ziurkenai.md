+++
title = "Rusų nykštukiniai žiurkėnai"
description = "Rusų nykštukiniams priklauso Roborovskio, Kambelo ir žiemos baltieji žiurkėnai. Šiandienos straipsnelis apie didesniuosius šios rūšies atstovus." 
date = "2019-07-14T11:30:00+03:00"
teaser_image = "img/russan-dwarf-2.jpg"
useful_links = ["https://www.caringpets.org/how-to-take-care-of-a-hamster/types/dwarf-breeds/", "http://dwarfhamsterhome.com/russian-dwarf-hamster/"]
kategorijos = ["Žiurkėnų rūšys", "Rusų nykštukiniai", "Žiemos baltieji", "Kambelo"]
+++ 

Džiungarijos, sibiriniai, dryžuotieji... Manai jog čia skirtingos žiurkėnų rūšys? Kaip bebūtų keista, bet ne. Visi šie skirtingi pavadinimai kalba apie vienus ir tuos pačius – rusų nykštukinius žiurkėnus. Šių žiurkėniukų protėviai yra kilę iš Mongolijos, Rytų Sibiro, Kinijos ir savo sukdavosi iki 1 metro gylyje po žeme.

{{< figure src="/blogas/img/russan-dwarf-1.jpg" target="_blank" caption="Kambelo žiurkėnas" attr="(nuotraukos šaltinis)" attrlink="https://pixabay.com/photos/hamster-animal-rodent-cute-3878853/" >}}

### Kaip atrodo?

Šios rūšies žiurkėniukai yra beveik apvalaus kamuoliuko formos ir jie gali užaugti iki 10 cm ilgio. Įprastai suaugę rusų nykštukiniai žiurkėnai sveria apie 30 gramų, tačiau šis svoris gali išaugti ir iki 50 gramų. Gyvena šie mažyliai apie 1.5 - 2 metus.

Pagal savo kailiuką šie nykštukiniai žiurkėnai yra skirstomi į du porūšius – Kambelo ir žiemos baltuosius. Kambelo žiurkėniukai turi apie 40 skirtingų kailiuko raštų ir spalvų variacijų, dažniausiai yra tamsus.

Žiemos baltieji nuo Kambelo skiriasi tuo, kad jie keičia savo kailiuko spalvą priklausomai nuo metų laiko. Vasara jų kailiukas dažniausiai būna rusvas ar pilkšvas. Artėjant žiemai jis šviesėja ir gali tapti netgi visiškai baltas.

{{< figure src="/blogas/img/russan-dwarf-3.jpg" target="_blank" caption="Žiemos baltasis" attr="(nuotraukos šaltinis)" attrlink="https://pixabay.com/photos/nature-hamster-pet-whiskers-3604590/" >}}

### Charakterio sąvybės ir gyvenimo būdas

Rusų nykštukiniai žiurkėnai yra labai socialūs, smalsūs ir aktyvūs. Tad didžiąją savo laiko dalį jie praleidžia lakstydami ir tyrinėdami juos supantį pasaulį. Kai jiems duodama pakankamai laiko priprasti prie naujos aplinkos ir šeimininko, žiurkėniukai mielai leisis būti glostomi ir laikomi ant rankų. Tad gaudami pakankamai veiklos ir šeiminimko dėmesio, jie gali gyventi ir po vieną. Taip pat žiurkėnai puikiai sutaria su savo gentainiais ir gali būti laikomi po du ar daugiau, svarbiausia, kad visi grupelėje gyvenantys žiurkėnai būtų tos pačios lyties.
