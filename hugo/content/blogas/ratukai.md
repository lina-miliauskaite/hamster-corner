+++
title = "Bėgimo ratukai"
description = "Bėgimo ratukas yra vienas svarbiausių daiktų reikalingų žiurkėnui. Tačiau kaip pasirinkti tinkamą būtent savo žiurkėnui?"
date = "2019-08-25T09:50:00+03:00"
teaser_image = "img/wheel-header.jpg"
useful_links = ["http://thehamsterhouse.com/hamster-care/hamster-exercise/hamster-wheels/"]
kategorijos = ["Auginimo priemonės", "Patarimai", "Ratukai"]
+++ 

Bėgimo ratukas yra vienas svarbiausių daiktų reikalingų žiurkėnui. Jis yra būtinas gyvūnėliui, ne vien tam kad jis turėtų veiklos savo narvelyje, bet ir tam, kad turėtų kur išlieti susikaupusią energiją. Tačiau kaip pasirinkti tinkamą?

### Ko reikėtų vengti

Ratukų būna pačių įvairiausių dydžių ir formų, pritaikyti skirtingoms žiurkėnų rūšims. Vieni dažniausiai pasitaikančių yra metalinių vielučių ar tinklelio ratukai. Tokių ratukų reikėtų vengti, nes jie yra labai nepatogūs ir netgi kenksmingi žiurkėniuko kojytėms. Bėkioti tokiu ratuku graužikui sunku, nes letenėlės gali įstrigti tarp stipinų ar tinklelio plyšiuose.

{{< figure src="/blogas/img/wheel-wire.jpg" target="_blank" caption="" attr="(nuotraukos šaltinis)" attrlink="http://www.velthovenconsultancy.nl/diensten/agile-coach/attachment/hamster-wheel" >}}

Taip pat ganėtinai dažnai pasitaikantys ratukai būna plastikiniai su vientisu paviršiumi. Tokio tipo ratukai dažnai randami, kaip priedas prie narvelio.

### Dydis

Renkantis ratuką pirmiausiai reikėtų atkreipti į ratuko matmenis. Per mažas ratukas gali būti nepatogus žiurkėnui ir bėgimas netinkamai parinktu ratuku gali kenkti graužiko stuburui. Tad būtina patikrinti kaip žiurkėniukas bėga savo ratuku. Jei nugarytė tiesi, ne išsirietusi, tuomet ratukas yra tinkamas. Kitu atveju reikėtų įsigyti didesnį.

Nykštukinių žiurkėniukų, tokių kaip Roborovskių, rusų nykštukinių, ratuko skersmuo turėtų siekti bent jau <strong>17 cm</strong>. Sirijiniams rekomenduojami šiek tiek didesni – bent jau <strong>20 cm</strong> skersmens.

Žinoma kiekvienas žiurkėnas yra skirtingas ir gali užaugti didesnis nei įprasto dydžio jo gentainiai, tad visada geriau pasirinkti didesnį ratutą. Dėl viso pikto.

{{< figure src="/blogas/img/stright-hamster.jpg" target="_blank" caption="" attr="(nuotraukos šaltinis)" attrlink="https://bloggeek.me/201510-running-hamster/" >}}

### Tvirtinimas

Visada prieš perkant ratuką reikėtų atkreipti dėmesį, kaip jį statysi graužiko narvelyje. Kai kurie ratukai yra tvirtinami tiesiai ant narvelio grotelių, kiti - turi stovelį ir gali būti pastatomi tiesiai ant kraiko, bet kurioje narvelio vietoje. Jei tavo žiurkėnas gyvena akvariume ar pritaikytoje daiktadėžėje, tuomet ratukas su stoveliu yra puikus pasirinkimas.

### Forma ir paviršius

Ratukų būna pačių įvairiausių formų ir pagamintų iš skirtingų medžiagų - medžio, plastiko, metalo. Svarbiausia, kad ratukas kurį pasirinkai būtų saugus, neturėtų jokių aštrių kampų,rakščių (jei ratukas medinis) kur graužikas galėtų isidurti. Taip pat reikėtų atkreipti dėmesį ar bėgimo pavišius yra vientisas ir gyvūnėlis gali lengvai įsibėgėti niekur nekliūdamas. 

Jei viename narvelyje laikai ne vieną žiurkėną, reikėtų rinktis ratuką, kurio viena pusė būtų visiškai atvira, be jokių papildomų pertvarų. Tokiu atveju išvengsi traumų jei kartais kitas žiurkėniukas bandys įlipti kol ratukas jau užimtas.

