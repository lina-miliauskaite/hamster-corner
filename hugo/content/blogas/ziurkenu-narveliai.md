+++
title = "Žiurkėnų narveliai"
description = "Planuoji pirkti naujus namus savo augintiniui, bet nežinai kaip pasirinkti? Nežinai kokio dydžio ar kokių grotelių? Patarsiu ir padėsiu išsirinkti."
date = "2019-06-01T12:00:00+03:00"
layout = "blogas"
teaser_image = "img/hamster-in-cage.jpg"
useful_links = ["https://www.humanesociety.org/animals", "https://www.aspca.org/", "https://www.youtube.com/watch?v=AFpi1rnlM_4"]
kategorijos = ["Auginimo priemonės", "Patarimai"]
+++

Narvelių žiurkėnams šiomis dienomis galima rasti pačių įvairiausių. Metalinių, plastikinių, ryškiaspalvių, su priedais ar netgi kelių aukštų. Tiesiog žiurkėnų rojus! Bet ar tikrai? Štai punktai į kuriuos reikėtų atkreipti dėmesį, kai renkiesi naujus namus savo augintiniui.

### Narvelio dydis

Minimalūs narvelio dydžio reikalavimai gali skirtis priklausomai nuo šalies:

-	Anot "Amerikos žiaurumo prieš gyvūnus bendruomenės" (ASPCA) minimalus žiurkėnui auginti skirto narvelio grindų plotas turėtų siekti vos <strong class="text-danger">200 kvadratinių colių (25x50cm)</strong>.
-	Pagal "Humaniškos Jungtinių Valstijų bendruomenės"(HSUS), šis minimumas yra šiek tiek didesnis – <strong class="text-warning">288 kvadratiniai coliai (30x61cm)</strong>.
-	"Didžiosios Britanijos gyvūnų prevencijos draugija" (RSCPA) tiksliai nenurodo, kokio dydžio turėtų būti graužiko gyvenamoji vieta. Pagrindinė sąlyga yra "kuo didesnis narvelis, tuo geriau". Tačiau iš ankstesnių resursų galima teigti, jog rekomenduojamas  narvelio dydis buvo apie <strong class="text-success">430 kvadratinių colių (80x50cm)</strong> nykštukinių veislių žiurkėnams ir <strong class="text-success">620 kvadratinių colių</strong> Sirijos žiurkėnams.

{{< figure src="/blogas/img/cage-bad-1.jpg" width="320" target="_blank" caption="Blogo narvelio pavyzdys #1" attr="(šaltinis)" attrlink="https://www.amazon.com/Habitrail-62820A1-Cristal-Hamster-Habitat/dp/B006JVPUQS/ref=pd_lpo_vtph_199_bs_lp_t_1?_encoding=UTF8&psc=1&refRID=PD13SJZBRRA3PH16H4RE" >}}

Svarbiausia paminėti, jog čia išvardinti dydžiai yra skirti padėti orientuotis, kokio maždaug ploto reikia šiam gyvūnėliui. Kadangi čia yra pateikti tik minimalūs, pabrežiu **MINIMALŪS** dydžiai, nereikėtų jais apsiriboti. Nepamiršk, jog vien tuščio narvelio neužtenka, reikia jį ir tinkamai įrengti, o kiekvienas papildoma karstynė, ratukas ar namukas užima vietos. Visada didesnis narvelis yra geriau, o per didelio narvelio žiurkėnui niekada nebūna. 😉

### Plyšiai tarp stipinų

Skirtingos rūšies žiurkėnai, dėl savo dydžio, gali pralysti pro skirtingo pločio plyšius. Tad labai svarbu atkreipti dėmesį į tarpus tarp stipinų, kad užtikrinti jog tavo išsirinktas naminis augintinis būtų saugus ir nepabėgtų. **Sirijos žiurkėnus** patartina laikyti narveliuose, kurių plyšiai ne didesni, nei **1.2cm** pločio. Kai kuriems, suaugusiems **nykštukiniams žiurkėnams** norint pasprukti gali užtekti plyšio didesnio nei **1cm**. O Roborovskio žiurkėniukai yra tokie maži, jog juos iš vis patartina laikyti akvariume ar plastikinėje dėžėje.

{{< figure src="/blogas/img/cage-bad-2.jpg" width="300" caption="Blogo narvelio pavyzdys #2" >}}

### Iš ko pagamintas

Nors ir gyvūnėlių parduotuvės yra prikrautos įvairiausių grotelinių narvelių, jie tikrai nėra vieninteliai naudojami žiurkėno apgyvendinimui. Mažojo draugo auginimui, taip pat puikia tinka ir stikliniai akvariumai. Tačiau šie gali būti ganėtinai brangūs, ypač perkant didesnius. Tokiu atveju galima rinkti talpias daiktadėžes ar plastikinius konteinerius. Na, o jeigu vis viena nepavyksta surasti tinkamo dydžio namų savo graužikui, galima juos pasidaryti ir patiems. Taip turėsi tiek tau, tiek žiurkėnui tinkamiausią narvelio variantą. Žmonės, nusprendę patys daryti žiurkėno narvelį dažnai renkasi presuotų pjuvenų ir stiklo plokštes. 

Vienas nestandartinis ir ganėtinai ekonominis variantas yra "Ikea" <a href="https://www.ikea.lt/lt/products/svetaine/spinteles-ir-indaujos/vitrinines-spinteles/detolf-spintele-su-stiklinemis-durimis-tamsiai-ruda-art-10119206" target="_blank">spintelė</a>, kurią paguldžius ant nugarinės sienelės laimingai apgyvendintumėte vieną ar kelis mažesnius žiurkėnus. Žinoma, tokio dydžio narvelis ne kiekvieno namuose tilptų, tačiau žiurkėnas jame tikrai būtų laimingesnis.😊

{{< figure src="/blogas/img/cage-sister.jpg" caption="Sesės žiurkėno narvelis" >}}
