+++
title = "Šviežias maistas🥦"
description = "Šiame straipsnelyje rasi sąrašą produktų, kuriais galėsi šiandiena palepinti savo žiurkėniuką. Taip pat atrasi, kurie iš jų mažam gyvūnėliui yra nuodingi."
date = "2019-12-28T22:30:00+03:00"
teaser_image = "img/brown-rat.jpg"
useful_links = ["http://fareasthobby.com/what-do-hamsters-eat/", "https://www.petmd.com/exotic/nutrition/evr_ex_hm_what-can-hamsters-eat"]
kategorijos = ["Patarimai", "Maistas"]
+++ 

Apie tinkamą savo augintinio mitybą susirūpina bene kiekvienas atsakingas naminių gyvūnėlių augintojas. Dažnas, kuris stengiasi rinktis subalansuotą žvėrelių ėdalo mišinį, sveikesnius skanėstus, tačiau nevertėtų pamiršti jog kiekvienam žvėreliui reikalingas ir šviežias maistas, ne vien mišiniai iš parduotuvės. Tad kuo būtų galima palepinti savo mažąjį draugą, kad jis būtų sveikas, o kokių produktų vertėtų vengti?

### Bendrai apie maitinimą

Kiekvienas žiurkėnas skirtingas ir turi savo unikalų skonį. Vien dėl to, kad jam galima valgyti obuolius, tai ne reiškia jog gyvūnėlis juos mėgsta. Tokiu atveju jei matai jog kažkokio šviežio maistelio tavo žiurkėniukas nevalgo, nepalik likučių narvelyje ilgiau nei 24 valandoms.

Kaskart planuodamas palepinti savo gyvūnėlį, gerai išplauk duodamą maistą ir jei galima nulupk odelę, kurioje gali kauptis įvairūs chemikalai naudojami apsaugoti augalus nuo kenkėjų.

Kadangi žiurkėnams išgyventi nereikia išgerti daug vandens per dieną, per dažnas maitinimas šviežiu maistu gali sukelti jiems viduriavimą. Jei žvėriukas gauna daugiau vandeningų vaisių ar daržovių, tokių kaip agurkai, vynuogės, tiesiog kelias dienas neduok gyvūnėliui šviežio maisto arba sumažink porcijas. Tai turėtų padėti sutvarkyti gyvūnėlio virškinimą.

Reikėtų atkreipti dėmesį jog žiurkėnai yra linkę nutukti, tad renkantis maisto produktus reikėtų subalansuoti mitybą taip, kad žiurkėniukui netektų maitintis vien saldžiais vaisiais ar vien riebiais riešutais ir sėkloms. Vis pakeisk pasirenkamus produktus ir, priklausomai nuo žiurkėno dydžio, tinkamai parink porciją. Pavyzdžiui, Sirijos žiurkėnui normalu būtų suvalgyti vieną vidutinio dydžio vynuogę, tačiau mažąjam Roborovskiui pilnai užtektų ir pusės ar net trečdalio 6ios uogos.

{{< figure src="/blogas/img/vegetables.jpg" target="_blank" attr="(nuotraukos šaltinis)" attrlink="https://www.pexels.com/photo/assorted-vegetable-lot-1300972/" >}}

### Skanumėlis! 😋🐹

Nors pagrindinę žiurkėno racijono dalį sudaro grūdai, tam kad gyvūnėlis gautų reikiamą kiekį vitaminų bent porą kartų per savaitę jam vertėtų duoti ir šviežių vaisių ar daržovių, tokių kaip:

- Agurkai
- Avietės
- Bananai
- Braškės
- Brokoliai
- Burokėliai (nuo jų gali pasikeisti šlapimo spalva, bet tai normalu)
- Kiniški kopūstai
- Kriaušės
- Kukurūzai
- Mangai
- Melionai
- Morkos
- Obuoliai
- Pastarnokai
- Persikai
- Pienių lapai
- Saldžiosios paprikos
- Salierai
- Slyvos
- Šparagai
- Špinatai
- Virtos pupelės
- Vyšnios
- Žiediniai kopūstai
</br>
</br>

{{< figure src="/blogas/img/citrus.jpg" target="_blank" attr="(nuotraukos šaltinis)" attrlink="https://www.pexels.com/photo/sliced-orange-fruits-1002778/" >}}
### Šito valgyt negaliu ⚠️

Dėja, kai kurie maisto produktai dėl savo maistinių sąvybių gali būti kenksmingi šiems mažiems graužikams, tad jokiais būdais neduokite savo augintiniui:

- Apelsinų, mandarinų ar kitų citrusinių vaisių
- Arbūzo
- Avokado
- Baklažano
- Bulvių ar kito krakmolingo maisto
- Česnakų
- Migdolų
- Obuolių ar vynuogių kauliukų
- Petražolių
- Pomidorų
- Porų
- Prieskonių
- Saldumynų ar skanėstų su cukrumi
- Spragėsių, traškučių
- Svogūnų
- Šokolado
- Uogienių
</br>
</br>
